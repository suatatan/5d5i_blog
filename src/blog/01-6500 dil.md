---
title: 6500 Dil
date: 2019-05-10 20:47:18
excerpt: Dünyada kaç dil vardır?
type: post
blog: true
tags:
    - Podcast
---



İngilizce ile cebelleşmekten dünyada diğer dillerin yüzüne pek bakmayız. Fransızca, İspanyolca, İtalyanca, Almanca, Arapça derken "say ulan" dense sayabileceğimiz maksimium on beş dil çıkar. Deneyin isterseniz. Hadi yirmi olsun. Peki dünyada kaç dil vardır? Yüz, iki yüz, bin? Tahmin edelim hadi. Şunu da unutmayalım sorumuz dünyada yaşayan kaç dilin var olduğu. Latince ya da serhat ilimiz Van'ın başkentliğini yapmış olduğu Urartuca gibi ölü dillerden söz etmiyoruz.  Hadi çok bekelemden söyleyelim: Dünyada 6500'den fazla dil vardır. Biraz şaşırtıcı ama gerçek. Peki nerede bu diller? Bu dillerden 2000 kadarı için dil başına 1000 kişiden az konuşan insan var. Başka bir deyimle neredeyse mahalle düzeyinde diller mevcut. Bir jargon değil dilden bahsediyoruz. Çinceden bahsetmeden olmaz. Dünyada en çok konuşulan dil İngilizce değil Çincedir. 1 Milyar 213 bin kişi Çince konuşuyor. Listenin ikinci elemanı yine İngilizce değil İspanyolca. İngilizce dünyada en çok konuşulan 3. dil. Bu kadar dil niye var diye söylenebilirsiniz daha biz birini ikisini öğrenmeden. Bu, dünyada neden farklı binlerce tür kurbağa olduğunu sorgulamaya benzer. Esperanto gibi yapay diller haricinde hiç bir dili insanlar oturup tasarlamamıştır. Diller toplumların ve tarihlerin zaman içinde yarattığı canlı varlıklardır. O kadar canlılar ki; Bir Çek atasözü şöyle der: "Bir dil öğrenen yeni bir ruh edinmiştir.
