---

title: Yapay Zeka Nedir?
date: 2019-05-04 09:05:00
type: post
blog: true
excerpt: Hello
tags:
  - Podcast
---

Yapay Zeka ile ilgili haberler bu kavrama neredeyse onu üreten zekalardan daha çok ün kattı. Yapay zeka destekli robotlar, tıbbi cihazlar, uçaklar... Nereye bakarsak yapay zeka. En sonunda bir Türk üretici twitter hesabından yapay zeka destekli döner kesme cihazlarından söz ettiğinde artık tamam dedim. Bilgisayarı nereye bağlasak adı yapay zeka oluyor. Tabii ki böyle değil...  Kavramı unutup haberlerine kaptırdığımız bir şey daha. O yüzden bu kavramı açıklığa kavuşturmak icap etti.  Ama bir tanım bekliyorsanız yeri burası değil neden mi?  Sizin her gün kullandığınız bir örnek vereceğim. Gerisi size ait. Hemen şimdi cep telefonunuzdaki e-posta uygulamasını açın, Gmail,outlook fark etmez. Daha sonra gereksiz mailler diye bir menü ya da klasör var oraya bakın. Oradaki mailleri inceleyin. Eğer size de geliyorsa oradaki maillerin hepsi gereksiz reklam ve saçmalıklar mı? Evet. Hah peki bu nasıl oluyor?  Cevap yapay zeka ile! Peki nasıl? İşte burada gerçekten oturulup tasarlanmış bir algoritma e-postalarınızın içini okuyor ve bazı kavramları tanıyor.  Nereden? Sizin okumadan çöpe attığınız reklam e-postaları gibi milyonlarca e-posta yapay zeka algoritmasına mesela içinde "viagra" ya da "zengin olma fırsatı" gibi e-postaları hele bir de "şurayı burayı tıkla" diyorsa özellikle hemen tanıyor ve çöpe yolluyor. Bu kadar kolay mı? Elbette değil. Araba motoru gibi çalışınca çalıştığını anlıyorsunuz. Ama nasıl çalışıyor sorusunun cevabı biraz uzun. Demem o ki "geçmiş verilere bakarak yeni ve  bilinmeyen durumu çıkarmak yapay zekanın işi ". Özetle yapay zeka halen dünyayı ele geçirmedi, yanıbaşımızda duruyor. Heyecan yapmayın ve ondan faydalanmaya devam edin:)



## 